# Gruppexamination
> Jämföra ramverk
> 
> Gruppstorlek: 3 personer
> 
> Betygsnivå: **IG/G**

## Introduktion

Det finns en uppsjö av olika ramverk och bibliotek och det kan vara svårt att veta vilket man ska använda. Många faktorer spelar in i valet och ibland kokas det helt enkelt bara ner till personliga preferenser. Men vi ska kolla närmare på några av dem och jämföra för- och nackdelar.

I den här examinationen ska ni hitta information och exempel på när man ska använda vilket ramverk. Vad bestämmer att ett företag väljer ett ramverk framför ett annat? Vad bestämmer att du som individ använder ett ramverk framför ett annat? Till föregående kurs samt till denna har fokus varit på React då det är enkelt att komma igång med och väl använt. Man kan även från React ganska smärtfritt gå vidare till många andra ramverk. Men när ska man inte använda React och varför har React blivit så stort? Sådana här frågor ska ni försöka svara på och sedan presentera era fynd. Nedan är några punkter att utgå ifrån när ni ska leta information.

## Punkter att diskutera kring

**Nedan är några punkter att utgå ifrån. Ni ska alltså inte svara på frågorna en och en och ni behöver inte heller besvara samtliga frågor utan de är endast till för att få igång arbetet**

* Hur mycket spelar storlek på projektet in?
* Har ramverket hög eller låg inlärningskurva?
* Hur komplext är ramverket? Hur svårt är det?
* Finns det utrymme att själv utöka ramverket/biblioteket?
* Storlek på själva ramverk/bibliotek? Hur mycket spelar _bundle size_ in?
* Vad finns inbyggt/vad måste man lägga till för att få en fullständing applikation? (till react är vi t.ex. tvugna att lägga till `react-router` för att få routing i applikationen)
* Vilken typ av applikation lämpar sig ramverk till?
* Hur ser ramverkets community ut och hur mycket spelar den faktorn in vid valet?
* Hur stort stöd har ramverket? Har det chans att överleva?
* Vilka är dess skapare? Och hur spelar detta in?
* Vad löser ramverket för problem? Varför behövs det ens?


## Instruktioner

* **I grupper av 3** göra research kring ramverk av ert eget val, minst 2 ramverk/bibliotek ska undersökas. Ramverket ska gärna ha stor variation i utformandet men valet är fritt. Det kanske inte är t.ex. så givande att jämföra `react` med `preact` eftersom de är så pass lika även om det finns intressanta punkter att ta upp där. 
* **Fokusera på att jämföra ramverken och motivera varför det finns och varför ramverket behövs och vilka faktorer som spelar in i detta.** Jag är mindre intresserad av att skaparens hela livshistoria från wikipedia. 

## Presentation & inlämning

* **Max 4 slides**, övergripande om ramverken samt en avslutande reflektion. (PowerPoint, Keynote, [slides.com](https://slides.com), [Prezi](https://prezi.com/))
* Efter varje presentation finns en stund för frågor.
* Presentationen lämnas in via studentportalen som **`.pdf`**. **Exportera presentationen som **.pdf**.